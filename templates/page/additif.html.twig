<p class="h4 mb-sm-5">
Randrianasolonirina Rolland
</p>
<p class="h6">Nanomboka ny Alarobia 09 Aogositra 2023 ny fihaonam-ben’ny tanora Katolika (JMJ) eto amin’ny Diosezin’Ihosy. Haharitra efatra andro izany. Noraisina teo amin’ny Katedraly ny mpizaika. Raha ny fandaharam-potoana, ny 09 Aogositra 2023 no andro fahatongavan’ny rehetra. Ny Alakamisy 10 Aogositra 2023 tamin’ny 8 ora 30 ny lamesa fanokafana. Sorona Masina notarihin’ i Mgr Razakarivony Fulgence, Eveka mpitantana ny Diosezy, notronon’ny Pretran’ny Diosezy tonga.
Tanora manodidina ny 398 niaraka amin’ireo zoky am-panahy sy mpanabe. Nahatonga solotena avokoa ny distrika sy ny Paroasy manerana ny Diosezy. Tsy latsadanja ny isan’ireo tanora raha mitaha tamin’ny JMJ Diosezy hatramin’izay no jerena. “Ny tanora no afaka mamindra sy be herim-po ka aoka ianareo ho tanora mavitrika ho vavolombelon’ny finoana….” Izany dia ampahan-teny tamin’ny fampianarana sy fankaherezana nataon’ny mpitarika lamesa nandritry ny fampianarany. Nisy ny dihy vavaka nataon’ny tanora nentina nanafanana ny litorjia.</p>
<p class="h6">Nisy ny fandraisam-pitenana taorian’ny lamesa. Ny Ekipan’ny FFVAn’ny Paroasy no nanokatra ny fandraisam-pitenenana. Nanaraka izany dia nitondra teny fisaorana sy fankasitrahana ihany koa ny VDKT izay nisolon-tena ireto tanora no sady mpanomana ity hetsika ity.  “Misaotra hoy izy ireo tamin’ny fanampiana sy fitrotroana ambavaka. Antenainay fa hizotra ampilaminana tokoa ity fihaonana ity ary ho fitaratra sy ho modely eny anivon’ny fiarahamonina misy anay izahay aorian’izao fiahoanana izao”. Ny Evaka no namarana ny fandraisam-pitenenna no sady nanome ny tso-drano</p>